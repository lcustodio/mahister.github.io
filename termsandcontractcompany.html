<h1>TERMINI E CONDIZIONI DELL’UTILIZZO DI MSHISTER PER IL DATORE DI LAVORO</h1>
<p>Data pubblicazione: 1 ottobre 2018
</p><p>Il presente documento contiene i termini e condizioni (di seguito anche “Condizioni Generali”) che disciplinano l’utilizzo da parte di chi offre un lavoro dei servizi offerti da Mahister Srl, con sede legale in Via Beccari 40, 50126, Firenze, codice fiscale, partita IVA e numero di iscrizione nel registro delle imprese di Firenze: 06812650486, R.E.A. n. FI-658321, (di seguito “Mahister” e/o il “Gestore”), tramite la piattaforma accessibile tramite l’applicazione scaricabile sul dispositivo, di cui Mahister è licenziataria esclusiva (di seguito la “Piattaforma” o “Mahister”). 
</p><p>L’utente che utilizza i servizi del Sito è tenuto ad accettare, in sede di creazione del proprio account, le presenti condizioni, unitamente alla privacy policy.
</p><p>1.	SERVIZI OFFERTI
</p><p>I servizi offerti tramite la Piattaforma (di seguito “Servizi”) consentono agli utenti datori di lavoro (di seguito “Datori di Lavoro” o “Utenti”) di:
</p><p>1.	creare un account sulla Piattaforma e creare un profilo come Datore di Lavoro
</p><p>2.	pubblicare nell’apposita sezione della Piattaforma offerte di lavoro, in modo rapido e facilmente accessibile agli interessati (di seguito “Candidati” o Utenti”)
</p><p>3.	scegliere un Candidato tra coloro che tramite Piattaforma hanno presentato una candidatura
</p><p>4.	prendere visione dei feedback espressi da precedenti datori di lavoro sulle prestazioni già effettuate dal candidato
</p><p>5.	utilizzare gli strumenti messi a disposizione della Piattaforma al fine di velocizzare la selezione e accettazione delle proposte
</p><p>6.	valutare il Candidato selezionato al termine della prestazione tramite l’assegnazione di una o più stelline e, a sua volta, essere valutato come Datore di Lavoro (di seguito “Feedback”)
</p><p>L’utilizzo della Piattaforma e dei Servizi è accessibile tramite dispositivo mobile. A tal fine, l’Utente è informato che, fatto salvo quanto previsto dal successivo articolo 6, il Gestore non richiede nessun pagamento per l’accesso tramite rete mobile ai Servizi ma che il fornitore di servizi telefonici potrà applicare all’Utente i costi derivanti dall’utilizzo dei dati secondo il proprio piano tariffario.
</p><p> 
</p><p>•	CREAZIONE ACCOUNT
</p><p> 
</p><p>Al fine di poter accedere alla Piattaforma e di usufruire dei Servizi il Datore di Lavoro deve creare un account (“Account Mahister” o anche solo “Account”) registrandosi e creando il proprio profilo, previo download dell’applicazione mobile di Mahister attraverso App Store, Google Play (o qualsiasi altra piattaforma di volta in volta disponibile).
</p><p>Per creare l’Account, il Datore di Lavoro dovrà compilare i campi con le informazioni richieste dalla Piattaforma tra i quali un indirizzo email e una password che gli consentiranno di accedere al Servizio e tramite le quali sarà identificato da Mahister. Le credenziali di accesso sono strettamente personali, non trasferibili e devono essere conservate in luogo sicuro ed utilizzate esclusivamente al Datore di lavoro che ha creato il profilo.
</p><p>E’ severamente vietata la condivisione e l’utilizzo non autorizzato da parte di terzi delle credenziali di accesso. Il Datore di lavoro sarà il solo responsabile della selezione, della perdita, del furto o dell’utilizzo non autorizzato delle proprie credenziali di accesso e delle relative conseguenze.
</p><p>L’utilizzo non autorizzato delle credenziali di accesso di un Datore di lavoro costituisce violazione delle presenti Condizioni Generali e potrebbe costituire violazione di legge o di diritti di terzi. Il Datore di Lavoro è il solo responsabile delle attività compiute all’interno della propria area personale o tramite il proprio account e potrà essere ritenuta responsabile per ogni attività illecita compiuta tramite tali credenziali di accesso.
</p><p>Ad ogni Datore di Lavoro sarà associato un unico Account Mahister e l’utente si impegna a non creare più di un Account Mahister. I Datore di Lavoro potranno essere sia persone fisiche e si impegnano ad utilizzare diligentemente il Servizio e la Piattaforma e le informazioni in esso contenute, nel pieno rispetto delle normative vigenti.
</p><p>
</p><p>•	RESPONSABILITA’ DELL’UTENTE
</p><p> 
</p><p>Il Datore di Lavoro è integralmente ed esclusivamente responsabile dell’uso che fa del Servizio e della Piattaforma e dei contenuti che inserisce attraverso la stessa impegnandosi ad utilizzare il Servizio per le sole finalità pubblicazione di un annuncio o ricerca di un Candidato e a pubblicare contenuti per i quali possiede i diritti di utilizzo e sarà pertanto responsabile per eventuali danni di qualsiasi natura che il Gestore dovesse subire a causa del mancato rispetto di quanto previsto nelle Condizioni Generali, nella normativa sulla privacy o qualsiasi normativa vigente applicabile.
</p><p>Il Gestore si riserva il diritto di modificare o cancellare in tutto o in parte il profilo di un Datore di Lavoro e/o i contenuti ivi presenti, incluso il diritto di rimuovere immagini, fotografie o contenuti qualora in violazione delle presenti Condizioni Generali o qualora ritenuti poco professionali, inopportuni, offensivi o sessualmente espliciti anche se segnalati come tali da terzi. Per garantire la sicurezza della Piattaforma e degli altri utenti, il Gestore si riserva di farlo senza comunicazioni o preavviso riservandosi ogni e più opportuna azione derivante dalla violazione da parte di chiunque delle presenti Condizioni Generali, ivi inclusa la facoltà di bloccare l’account del Datore di Lavoro e/o di bloccare l’accesso a tutto o parte del Servizio, temporaneamente o definitivamente, senza che l’utente abbia diritto ad alcun indennizzo, e fatto salvo il diritto del Gestore di intraprendere ogni e più opportuna azione legale che possa derivare dalla violazione delle presenti Condizioni Generali.
</p><p>Il Datore di Lavoro riconosce ed accetta che i contenuti del Profilo, gli annunci e le offerte di lavoro pubblicati sulla Piattaforma, nonché i messaggi e gli altri contenuti saranno visibili e potranno essere consultati dagli altri Utenti.
</p><p>Il Gestore non offre alcuna garanzia circa la corrispondenza tra il contenuto del Profilo e le reali capacità e competenze dei Candidati, né circa le capacità e competenze dei Datori di Lavoro, e non interviene direttamente nel rapporto tra Candidato e Datore di Lavoro.
</p><p> 
</p><p>•	REGOLE PER LA PUBBLICAZIONE DELLE OFFERTE DI LAVORO E RESPONSABILITA’ DEL DATORE DI LAVORO
</p><p> 
</p><p>Il Datore di Lavoro può pubblicare tramite la Piattaforma offerte di lavoro attraverso la creazione di un annuncio (di seguito “Annuncio”) e può ricercare direttamente un Candidato che abbia la caratteristiche dallo stesso richieste.
</p><p>Per ogni Annuncio il Datore di Lavoro dovrà pubblicare tutte le informazioni necessarie, incluso il luogo, la durata, eventuali requisiti richiesti, l’eventuale organizzatore ove diverso dal Datore di Lavoro e la scadenza per partecipare alla selezione.
</p><p>Le offerte di lavoro pubblicate sulla Piattaforma devono rispettare la legislazione vigente in tema di occupazione, devono avere ad oggetto effettive offerte di impiego, non possono contenere contenuti erotici o pornografici e non possono prevedere la richiesta di denaro in qualsiasi forma (corsi di formazione a pagamento, investimento di capitale iniziale, acquisto di prodotti, etc.)
</p><p>Con la chiusura dell’Annuncio, il Datore di Lavoro sarà tenuto ad inviare al Candidato un feedback. In caso di selezione, il Candidato verrà avvisato tramite la Piattaforma. Il rapporto di lavoro che si instaura tra il Candidato e il Datore di Lavoro, cosi come lo scambio di informazioni, il perfezionamento di accordi, contratti, intese di qualsiasi tipo e a qualsiasi titolo, la prestazione dell’opera o servizio da parte del Candidato, il pagamento del compenso e più in generale la prestazione resa dal Candidato avvengono per esclusiva scelta e sotto l’esclusiva responsabilità del Candidato e del Datore di Lavoro ed esclusivamente con efficacia e validità tra gli stessi senza che il Gestore sia parte di tali rapporti ad alcun titolo. I Candidati pertanto esonerano e manlevano espressamente il Gestore da qualsiasi responsabilità che possa sorgere, a qualsiasi titolo, al riguardo, sia nei rapporti tra loro e il Datore di Lavoro, sia nei rapporti con gli altri utenti.
</p><p>È responsabilità del Datore di Lavoro e del Candidato individuare ed applicare di volta in volta il corretto regime fiscale ed il corretto regime contributivo relativo a ciascuna specifica prestazione ottenuta a seguito di candidatura. In conseguenza il Gestore e la Piattaforma non potranno in alcun modo essere ritenuti responsabili nei confronti degli utenti in generali (intendendosi sia i Candidati che i Datori di Lavoro) e di parti terze in relazione al regime Fiscale e/o al regime contributivo applicato e\o applicabile alle singole prestazioni, rimanendo responsabilità esclusiva del Candidato e del Datore di Lavoro la corretta identificazione ed applicazione.
</p><p>Il Gestore si riserva il diritto di cancellare in qualsiasi momento anche senza preavviso, qualsiasi Annuncio o offerta di lavoro che non rispetti le presenti Condizioni Generali e/o qualunque normative applicabile.
</p><p> 
</p><p>•	FEEDBACK
</p><p> 
</p><p>Il Datore di Lavoro potrà una volta eseguita la prestazione o decorso il termine per l’esecuzione della prestazione da parte del Candidato, rilasciare un Feedback sotto forma di votazione e recensione.
</p><p>I Feedback rilasciati non saranno modificabili da parte del Gestore, salvo il caso in cui siano ritenuti, a propria discrezione, offensivi e/o inopportuni o inadeguati.
</p><p>  
</p><p>•	TRATTAMENTO DATI PERSONALI
</p><p> 
</p><p>Le informazioni personali dei Candidati alle quali i Datori di Lavoro accedono tramite la Piattaforma sono state ottenute dal Gestore nel rispetto di quanto stabilito dalla normativa privacy avendo informato i Candidati delle finalità di trattamento ed ottenuto il relativo consenso.
</p><p>Il Datore di Lavoro si impegna a trattare i dati dei Candidati di cui venga a conoscenza in conseguenza dell’utilizzo della Piattaforma nel rispetto della normativa in tema di protezione dei dati personali (D.lgs. 196/2003 e s.m.i.) obbligandosi a non trattare i dati per finalità diverse da quelle di ricerca e selezione del personale pubblicato tramite l’Annuncio.
</p><p>I dati personali del Datore di Lavoro saranno trattati nel rispetto della privacy policy presente sul sito del Gestore.
</p><p> 
</p><p>•	RESPONSABILITA’ DI MAHISTER
</p><p> 
</p><p>Gli Utenti riconoscono espressamente e prendono atto che il Gestore non sarà in alcun modo responsabile in alcun modo del contenuto e della veridicità del contenuto dei profili dei Candidati e dei Datori di Lavoro limitandosi ad offrire un servizio tecnologico connesso all’utilizzo della Piattaforma e dei Servizi e non è pertanto responsabile né è parte dell’accordo concluso tra il Candidato ed il Datore di Lavoro. In tal senso, né le offerte di lavoro messe a disposizione attraverso la Piattaforma, né l’accesso alle stesse da parte dei Candidati, rappresentano un qualsiasi tipo di impegno o rapporto di lavoro, di carattere contrattuale o precontrattuale, tra il Candidato e il Datore di Lavoro.
</p><p>Il Gestore si impegna a mantenere la Piattaforma in buono stato di funzionamento, evitando gli errori o, in caso, correggendoli, e di mantenere il contenuto della Piattaforma debitamente aggiornato. Tuttavia, nei limiti di quanto previsto dalla legge, il Gestore non garantisce la disponibilità e continuità di accesso alla Piattaforma, o l’assenza di errori nel suo contenuto né garantisce che questi siano sempre aggiornati in modo tempestivo. L’Utente è pertanto invitato a prestare la massima attenzione e prudenza quando accede e naviga tramite la Piattaforma, o quando utilizza il contenuto, le informazioni e i Servizi in essa disponibili.
</p><p>Il Gestore non è in alcun modo responsabile per i costi relativi a servizi di manutenzione o a riparazioni o a sostituzioni qualora l’utilizzo della Piattaforma crei danni agli strumenti informatici o ai dati dell’utente e/o di terzi in genere.
</p><p>Fermo restando quanto indicato nei paragrafi precedenti e, nei limiti di quanto previsto dalla legge e fatti salvi i casi di dolo o colpa grave e/o ove diversamente previsto, il Gestore non sarà in nessun caso responsabile di eventuali danni conseguenti all’utilizzo o mancato utilizzo della Piattaforma e/o dei Servizi da parte degli Utenti.
</p><p> 
</p><p>•	DIRITTI DI PROPRIETÀ INTELLETTUALE
</p><p> 
</p><p>Tutti i contenuti della Piattaforma (inclusi database, immagini, fotografie, brevetti, marchi e segni distintivi, disegni, computergraphics, software, audio, video e file di testo) sono di proprietà del Gestore o dei suoi fornitori o licenzianti e sono soggetti alla normativa in materia sul diritto d’autore.
</p><p>In nessun caso la possibilità per i Datori di lavoro di accedere a contenuti o funzionalità della Piattaforma costituisce trasferimento dei diritti di proprietà o la concessione del diritto di utilizzarli da parte dei Datori di lavoro, oltre a quanto strettamente previsto come parte del Servizio ai sensi del successivo art. 10.
</p><p>È severamente vietato l’utilizzo, la copia, la riproduzione, la trasmissione, la vendita, licenza o, in ogni caso, qualsiasi utilizzo della Piattaforma e/o dei Servizi, delle sue funzionalità, dei marchi e dei segni distintivi, metatags e hidden text, da parte degli utenti per finalità diverse da quelle previste dalle presenti Condizioni Generali.
</p><p> 
</p><p>•	LICENZA D’USO DELLA PIATTAFORMA
</p><p> 
</p><p>Il Gestore concede al Datore di Lavoro una licenza illimitata (fatto salvo quanto indicato nel presente articolo), non esclusiva e non trasferibile di utilizzo della Piattaforma ai fini di fruire dei Servizi (di seguito, la “Licenza”).
</p><p>La Licenza ne consente l’utilizzo su qualsiasi dispositivo compatibile che l’Utente possieda o controlli e non consente all’Utente di rendere la Piattaforma condivisibile tramite una rete che ne consenta un utilizzo contemporaneo da più dispositivi mobili.
</p><p>L’Utente non può noleggiare, dare in prestito, vendere, ridistribuire o sublicenziare la Piattaforma o qualsiasi altra forma di distribuzione. L’Utente non potrà copiare, disassemblare, decodificare, decompilare, tentare di identificare il codice sorgente della stessa, modificare o creare delle posizioni di lavoro sulla Piattaforma, uno dei suoi aggiornamenti, o di parte di esso (ad eccezione di dove questa restrizione è limitata dalle leggi applicabili o da una delle condizioni della licenza d’uso di uno dei componenti open source inclusi nella Licenza). Qualsiasi utilizzo non autorizzato è severamente vietato.
</p><p>Il Gestore si riserva ogni e più opportuna azione derivante dalla violazione da parte di chiunque delle presenti Condizioni Generali. I termini della Licenza riguardano anche tutti gli aggiornamenti effettuati dal Gestore che sostituiscono e / o integrano il Servizio, a meno che tale aggiornamento includa una licenza individuale, nel qual caso si applicheranno i termini di tale Licenza.
</p><p>La Licenza resterà in vigore fino a quando non verrà disattivato l’Account da parte l’Utente o dal Gestore anche in conseguenza della cancellazione del profilo. I diritti garantiti da questa Licenza saranno revocati senza preavviso nel caso in cui l’Utente non rispetti le Condizioni Generali o la normativa vigente. In tali casi l’Utente sarà obbligato a cessare di utilizzare la Piattaforma e disinstallare o distruggere le copie totali o parziali della stessa.
</p><p> 
</p><p>•	RISOLUZIONE DELLE CONTROVERSIE E LEGGE APPLICABILE
</p><p> 
</p><p>Le presenti Condizioni Generali e l’accesso e l’utilizzo dei Servizi sono soggetti alla legge italiana. 
</p><p> 
</p><p>•	CONTATTI
</p><p> 
</p><p>Per ogni informazione o contatto inviare una mail a support@mahister.it 
</p><p> 
</p><p>•	MODIFICHE CONDIZIONI GENERALI
</p><p> 
</p><p>Il Gestore potrà modificare le presenti Condizioni Generali in ogni momento previa comunicazione attraverso informativa tramite la Piattaforma e/o via mail. L’utilizzo dei Servizi dopo tale informativa comporta l’accettazione delle modifiche.
</p>
